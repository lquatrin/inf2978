
Zit je 's avonds aan het eten, heb je dan opeens geen trek
Nou, dan zal je dat ook weten, lust je geen bonen meer met spek
Kinderen in arme landen lijden honger en gebrek
Knijpen zich wel in hun handen, bij zoiets zaligs in hun bek
Ze gaan met hun preken zo drensen
Ze praten je een schuldgevoel aan
(Maar het is toch de schuld van grote mensen
Dat de honger maar steeds blijft bestaan)
Dus zeg maar gewoon, als d'r zo wordt geluld
"Da's jullie eigen schuld, da's jullie dikke bult"
Ben je toffees aan het snoepen, gooi je 't papiertje zomaar weg
Gaan ze allemaal heel hard roepen, op je schelden, heb je pech
Want dat is milieu vervuilen, ja, 't is zonde da'k 't zeg
Maar dat is toch om te huilen, nu overdrijven ze toch echt
Ze gaan met hun preken zo drensen
Ze praten je een schuldgevoel aan
(Maar het is toch de schuld van grote mensen
Dat een stinkfabriek hier kwam te staan)
Dus zeg maar gewoon, als d'r zo wordt geluld
"Da's jullie eigen schuld, da's jullie dikke bult"
Ben je voetbal aan 't spelen, krijg je telkens weer een trap
Gaat 't je op den duur vervelen, sla je terug en geef je een klap
Nou, dan gaan ze ouwehoeren, want geweld, dat is een stap
Die gauw leidt tot oorlogvoeren, nee, da's waar, dat is geen grap
Ze gaan met hun preken zo drensen
Ze praten je een schuldgevoel aan
(Maar het is toch de schuld van grote mensen
Dat de dure bom schietklaar blijft staan)
Dus zeg maar gewoon, als er zo wordt geluld
"Da's jullie eigen schuld, da's jullie dikke bult"