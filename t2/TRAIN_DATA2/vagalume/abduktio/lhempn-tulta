
Miten sinä suljet pois tämän maailman?
Tilaatko valkoisen ratsun ja nouset selkään?
Leijutko savuna taivaalle, valutko nesteenä viemäriin?
En kestä enää yhtään huonoa uutista, niitä kun tulee joka tuutista
Pitäisi vain elää omaa elämäänsä, hätäviesteiltä kääntää päänsä
Ei se kestä, ei se kestä enempää
Mun ainoo pää. Ei se kestä, ei se kestä enempää. 
Enkä aina jaksa hintaa maksaa etuoikeuksistani. 
Ei se kestä, ei se kestä enempää  
Välillä täytyy päästä pakoon, mennä maan rakoon, langeta lakoon.
Kun maailman paino ahdistaa mieltä, on raskaat ajatukset raivattava tieltä.
Maailmassa voi olla yksinäistä, kun ei tahdo olla yksi näistä.
Suutele minua kulta, olet lähempänä tulta kuin tiedätkään
Tämän yön poissa on paha, julma Babylon