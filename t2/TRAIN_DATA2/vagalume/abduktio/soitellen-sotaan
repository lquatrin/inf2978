
Tällä määrällä väänneltyä rautalankaa olen kai metallialan ammattilainen.
Tuolla määrällä läpiä päässäsi lienet varautunut tuulisiin olosuhteisiin.
Vai haluaisit vetää välistä? Tekisi mieleni antaa isän kädestä!
Työn hedelmät kuuluvat tekijöilleen, eivätkä niille, jotka kävelevät heidän ylitseen
Ylhäältä on helppoa totuuksia huudella
Meille riittää paikka ruohonjuurella
Meillä on taiteelliset vapaudet kuten poliittisetkin, eikä vastarinnan ääntä vaienna rapina shekin
Ja aina kun käännän muutaman pään, tulilanka lyhenee entisestään
Aina valmis uimaan virtanne vastaisesti
Aina valmis tulemaan soitellen sotaan
Aina valmis laittamaan kapuloita rattaisiinne
Aina valmis tulemaan soitellen sotaan
En voi olla hiljaa, kun niität jonkun toisen viljaa
Hiljaisuus on hyväksymistä
vaikeneminen on katinkultaa
Jos yksi kuva vastaa tuhatta sanaa, voit ottaa rullan täyteen mutta jäät silti jälkeen
Valitako aseekseen taisteluun kynä vai miekka
sen ratkaiskoon tiimalasissa valuva hiekka
On säröjä isketty patsaasi perustaan, pian musta lippu raunioilla hulmuaa
Sillä aatteeni eivät ole myytävänä. 
Siihen sinun on vain tyydyttävä.