
Mannetje met een hoedje op
Hoedje met een veertje
Geen baasje, geen meneertje
Geen directeur, geen chefje
Geen rechter met een befje
Maar 'n mannetje met een hoedje op
Niks geen gezeur aan z'n kop
Fijn
Mannetje wil geen baasje zijn
Met een aktentasje
Een boordje en een dasje
Met elke dag vergadering
En nooit us bij benadering
Tijd voor domme dingen doen
Dood, voor 't grote pensioen
Jammer
Mannetje kent geen managerziekte
Maakt geen duizend plannen
Is ook niet overspannen
Is ook niet bleek en stilletjes
Slaapt lekker zond' pilletjes
Zonder luminal of broom
Nooit gaat de telefoon
Fijn
Mannetje heeft geen vermogensbelasting
Heeft geen geld, geen goedje
Alleen dat rooie hoedje
Dat hoedje met dat veertje erop
Verder helemaal niks aan z'n kop
Niet te geloven als je 't ziet
Mannetje bestaat ook niet
Jammer