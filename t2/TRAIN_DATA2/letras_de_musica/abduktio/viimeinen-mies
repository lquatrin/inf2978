Viimeinen mies. Viimeisen isän viimeinen poika.
Tule viimeisenä ja perit koko maan.
Viimeinen kohtalo, viimeinen rangaistus.
Viimeinen tuomion julistus. 
Viimeisen miehen iänkaikkinen tehtävä olkoon tuhota kaikki merkit planeettaa sisältä päin kalvaneesta syövästä
Niin kuin vakavasta sairaudesta parantunut haluaa hävittää ne valokuvat
Jotka hänestä on sairauden aikana otettu.
Viimeinen uhraus kannattaa. Viimeinen mies hautaan.
Viimeinen virusinfektio raivatkoon inhimillisin käsin rakennetut monumentit ja viimeinen mies polttakoon maailman kaikki rakennukset.
Viimeinen mies kirkastakoon 
Äiti Maan kasvot hyvityksenä isiensä pahoille teoille
Viimeisenä tullut sammuttakoon valot, mutta jättäköön oven auki taloaan paremmin käyttäville
Ei meitä kukaan kaipaa
Viimeinen mies hautaan
