Merkitseekö yön saapumisen väistämättömyys sitä, että päivätkin kannattaa viettää unessa?
Tarkoittaako jalkojen menettäminen sitä, että kädetkin voi saman tien katkaista?
Tämä maailma tuomittiin jo syntyessään kuolemaan
ja näin ollen sinun tulee ymmärtää
ettemme ole täällä esittämässä pääosaa
ainoastaan viemässä loppuun roolimme
poistuaksemme sen jälkeen huomiotta takaovesta
Maailmanloppua odotellessa meillä on vielä jotain, mihin uskoa
Maailmanloppua odotellessa meillä on vielä syitä juhlia.
