Itsesääli voitti kädenväännössä kunnianhimon
kun todellisuus veti unelmilta maton jalkojen alta
ja ensimmäinen vahingonlaukaus sai jatkokseen myös sen viimeisen

On lottovoitto syntyä Suomeen, tai niin ainakin sanotaan
mutten minä ainakaan löytänyt tältä kierrokselta yhtään täysosumaa

Perinne ja kansanluonne - aina samat tekosyyt
pyytää pullon hengeltä apua ongelmiin
mikä ei tapa, se satuttaa - muttei sitä myöntää saa
Täytyy esittää vahvaa, kantaa jokainen kyynel mukanaan hautaan
Seuraa ylimääräinen uutislähetys: elämä on sitä, mitä siitä itse teet
vaikka parhaat kortit olisivatkin jääneet jakajan käteen
