Du kan om du vill men jag vill när jag kan och jag kan inte nu fast jag vill
Dörren är öppen, jag vet den är öppen och vill jag så kan jag gå ut
Frukten ska slukas, jag ser den där uppe, men den är ej mogen ännu
Vägen han visar är krokig och smal och den skrämmer mig i detta nu 

Där står han och lovar,
och skarvar sina fogar
Lovar evig lycka,
-och guld och gröna skogar 

Ge mig kompass och en karta när jag har bestämt mig och vet vart jag vill
Fastän jag rör mig så står jag och stampar och jag vill ju inte va still
Räkna med bråk om du ska dividera, du lär mig men är ej min vän
Cellerna strömmar när liket har vaknat, snart är jag på toppen igen 

Jag ska vandra genom sidor, öppna varje dörr och ta del av allt
Vaka genom nätter, stånga pannan blodig i min envishet
Andas, andas luft som jag aldrig känt förut, den är frisk och den tar mig med
Fastän vägen den är krokig och smal, så tar jag mig fram. Jag tar mig fram.
